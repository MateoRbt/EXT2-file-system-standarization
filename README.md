Η παρούσα διπλωματική εργασία ασχολείται με την χρήση των Τυπικών Μεθόδων μέσα από
την προτυποποίηση της διαδικασίας δημιουργίας αρχείων που χρησιμοποιεί το σύστημα
αρχείων ext2. Μέσα στην εργασία αυτή παρουσιάζονται πληροφορίες σχετικά με τις τυπικές
μεθόδους και τις πρακτικές που τις απαρτίζουν καθώς και διάφορες περιπτώσεις μελέτης που
εξετάζουν την προδιαγραφή που δημιουργήθηκε για την εργασία αυτή. Σκοπός της εργασίας
είναι η παρουσίαση των πρακτικών αυτών και η συνεισφορά των τυπικών μεθόδων στην
μηχανική λογισμικού και το πώς μπορεί κάποιος μέσα από τις πρακτικές αυτές να σχεδιάσει
και να υλοποιήσει ένα αξιόπιστο σύστημα λογισμικού.
